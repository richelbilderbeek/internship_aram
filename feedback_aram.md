# Feedback over Aram

:warning: dit document is in het Nederlands, 
om Aram dit voor zijn stageverslag nodig heeft :warning:

 * Door begeleider Richel Bilderbeek

## Algemeen

Aram is een top stagiar geweest!
Zou ik hem een cijfer geven, met dezelfde schaal als die op 
de universiteit wordt gebruikt, zou hij een 8,0 (een cum laude)
krijgen. Waren onderstaande suggesties niet nodig geweest, 
had ik hem een 9,0 (dus een summa cum laude) gegeven: 
zijn werk is niet perfect (en dat is ook onmogelijk), 
maar ik zie niet in hoe het verder beter had kunnen doen. 
Het verschil tussen de cijfers is redelijk groot, 
omdat ik het persoonlijk erg zwaar vind tellen 
als onzorgvuldig met andere mensen hun tijd wordt omgesprongen,
ook al is het maar een half uur.

## Suggesties

### Stuur alle documenten van school naar begeleider

Ik heb Aram gevraagd naar alle documenten van school (zie 'Email 1').
Desondanks kwam op de een-na-laatste dag aan het licht dat er een
stageboek ingevuld moet worden. Dat was onnodig genant. Ik hoop dat
Aram zijn toekomstige begeleiders alle documenten (liever teveel dan
te weinig) doorstuurt. 

### Bereid technische dingen beter voor

Op de een-na-laatste dag was er in de ochtend bekend dat die dag
een online meeting met de stagecoordinator van school, mevrouw Petra Weinans,
zou zijn. Ik sprak met Aram af om een half uur eerder online samen te komen,
omdat online meetings met nieuwe platformen (in dit geval Microsoft Teams)
zelden zonder technische problemen verlopen. Waar ik echter direct dit -voor
mij nieuwe- platform installeerde, deed Aram dit pas op het laatste moment.
Dit was onnodig genant en kostte mij en mevrouw Weinans minstens
een half uur extra tijd. Ik hoop dat Aram in de toekomst dit soort situaties
voorkomt, door eerder technische zaken te installeren en uit te testen.

## Complimenten

### Komt afspraken na

Aram en ik spraken elkaar meestal twee keer per dag.
Hierbij werden er afspraken gemaakt over de dag.
Aram is deze altijd nagekomen: hij was altijd aanwezig
op de gepland bijeenkomsten en hij leverde elke dag aan het eind van de dag
netjes een nieuwe versie van het verslag in op de dagen dat hij hieraan had
gewerkt.

### Zelfstandig

De stage bestond voor een groot gedeelte uit thuiswerken, in de vorm
van het maken van een verslag. De meeste tijd van de dag was ik onbereikbaar.
Desondanks heeft Aram zelf elke dag aantoonbaar 
een uitstekende vooruitgang geboekt in de vorm van een nieuwe versie van zijn 
verslag, danwel ervaring met nieuwe software (de programmeertaal R en
enkele R packages) en besturingssystemen (Linux op het Peregrine 
computercluster van de RuG).

### Hoog leervermorgen

In deze stage heeft Aram minstens zeventien mensen (lab-technicus, 
studenten, PhDs, postdocs) gesproken. Meerderen van hen waren verbaasd
dat Aram op VMBO Kader zit, inplaats van VWO, omdat hij goed mee kon praten
met de complexe en abstracte thema's (zie ook Email 2). 
Dit is een duidelijke vooruitgang 
met het beginpunt: Aram heeft immers geen biologie in zijn vakkenpakket
en vroeg de eerste dag of hij moest werken aan het wit van een ei, 
of aan andere dingen. In deze stage moest hij aan 'andere dingen' werken: 
eiwitten zijn erg belangrijk voor alle cellen :-)

Het verslag van Aram, waarvan hij bijna elke dag een nieuwe versie van
aanleverderde toon een duidelijke leercurve aan. 

### Prettig om mee te praten

Collega's vonden het prettig om met Aram te praten (zie Email 2 en 3).
In het begin kwam hij wat terughoudend over, maar de laatste dagen
van zijn stage is er geen collega geweest die dit nog opmerkte.
Aram wordt beleefd gevonden.

## Conclusie

Aram zal altijd welkom zijn om een volgende stage te lopen
of een meesterproef te doen, want de vakgroep vond het leuk
hem te hebben en zijn vooruitgang (in zijn verslag) is
bewonderenswaardig.

## Appendix

### Email 1

```
Re: Stage

31 October 2020 16:15 4 KB
From: Richel
To: Aram

Hoi Aram,

[...]

Heb je meer info van je school?

[...]

Groetjes, Richel
```

### Email 2

> Just letting you know, I had a really nice chat with Aram, 
> he seems like a really bright student, he asked plenty of insightful 
> questions that were not only interesting, but entirely in the context 
> of our conversation and research topics I was explaining. 
> I think it shows he understood things well and took care to think about them. 
> On top of that, he was also very nice, it was a very enjoyable conversation!

### Email 3

> I loved talking to Aram! 


